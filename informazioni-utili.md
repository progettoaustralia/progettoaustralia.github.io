---
layout: page
title: Informazioni utili
permalink: "/informazioni-utili/"
metadata: "Informazioni utili australia, viaggi australia, vacanze australia"
keywords: "informazioni Australia, Viaggio Australia, Viaggio di nozze in Australia, vacanza Australia"
sezione: info
published: true
---

## Le informazioni utili per viaggiare in Australia ##

L’Australia è considerata **l’isola più grande al mondo e allo stesso tempo il continente più piccolo**, è un Paese davvero molto grande e il fattore tempo rappresenta un elemento essenziale. Bisogna **pianificare in anticipo** i luoghi da visitare, raccogliendo tutte le informazioni utili necessarie in modo da valutare i tempi di spostamento tra posto e un altro.


## Quando andare ##
 
In Australia le stagioni sono l’opposto di quelle europee.
Il **clima continentale permette di visitarla in qualsiasi momento dell’anno**, infatti, quando fa freddo nelle regioni meridionali, in quelle settentrionali e centrali si sta molto bene e si evita la stagione delle piogge (da dicembre a febbraio), e viceversa, quando la parte settentrionale del Paese è oppressa dal caldo umido, gli stati del sud hanno un clima caldo e ideale. Permettendovi di organizzare il vostro viaggio in Australia in qualunque momento!



### Le stagioni australiane sono: ###

 - **Primavera:** da settembre a novembre 
 - **Estate:** da dicembre a febbraio 
 - **Autunno:** da marzo a maggio
 - **Inverno:** da giugno ad agosto 



## Formalità di ingresso : passaporto e visto ##

Il **passaporto in corso di validità** è indispensabile per entrare in Australia. Si consiglia di averlo in corso di validità per un periodo maggiore a quello di permanenza nel territorio australiano.

Il visto turistico si puù ottenere via internet ed è denominato "e-visitor visa" (vedi sito [http://www.immi.gov.au/visitors/tourist/evisitor/](http://www.immi.gov.au/visitors/tourist/evisitor/) ). Ha validità di 90 giorni.  


I cittadini italiani di età inferiore ai 31 anni hanno la possibilità di ottenere un **visto per vacanze-lavoro della durata di dodici mesi** tramite il quale si potrà lavorare e studiare in Australia.



Patente di guida
----------------

In Australia si guida sul lato sinistro della strada e il volante si trova sul lato destro della macchina.

Per guidare è necessario avere la patente in corso di validità e la **patente internazionale**. Le cinture sono obbligatorie e bisogna rispettare i limiti di velocità per non incorrere in multe salate.

Ci sono leggi molto severe anche per chi guida in stato di ebrezza.


## Valuta ##

La moneta ufficiale è il dollaro australiano, disponibile in diversi tagli: banconote da 100 aud, 50 aud, 20 aud, 10 aud, 5 aud e monete da 2 aud, 1 aud, 50c, 20c, 10c e 5c. 

Sono accettate tutte le carte di credito e si può prelevare tramite ogni atm. 

	
## Assistenza in caso di emergenza ##

Il numero di emergenza per Polizia, ambulanza e Vigili del Fuoco è lo 000. 


## Assicurazione sanitaria ##


Gli italiani che viaggiano in Australia per turismo godono di **6 mesi di assistenza sanitaria gratuita** grazie agli accordi in materia di sanità tra Australia e Italia. E' necessario, tuttavia, appena giunti in Australia andare a un Centro Medicare e farsi fare la tessera.

Gli italiani in visita possono iscriversi subito a Medicare sebbene non sia immediatamente richiesto e necessario. Qualora si verificasse un caso di necessità di assistenza sanitaria, l'iscrizione viene fatta in quel momento ed ha effetto retrospettivo.


### Per iscriversi a Medicare occorre:

* Passaporto e visto valido
* Dimostrazione di essere iscritti al servizio sanitario nazionale italiano.

E' opportuno **richiedere alla propria Asl di appartenenza l' apposita dichiarazione**.

Se il viaggio in Australia è di breve durata l'iscrizione a Medicare è superflua e forse impraticabile perchè per iscriversi è necessario fornire un indirizzo al quale Medicare invierà per posta la tessera di iscrizione. L'iscrizione a Medicare non è indispensabile per accedere al servizio sanitario gratuito e è rimborsabile qualora se ne abbia diritto.

Per l'assistenza medica urgente, al di fuori delle strutture ospedaliere pubbliche, il servizio è a pagamento.