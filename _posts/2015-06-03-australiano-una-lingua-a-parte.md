---
published: true
layout: post
category:
  - post
  - australia
title: "Australiano: una lingua a parte"
---



![lingua.jpg]({{site.baseurl}}/images/lingua.jpg)


Se siete pronti a partire per questo meraviglioso continente, un paio di dritte per capire la **lingua australiana** vi saranno di certo utili. Certo è inglese, ma un inglese tutto loro.
Come in Italia, ogni Stato australiano ha il suo particolare accento.
A mio modesto parere, quello più simile all'inglese è **l'accento di Sydney**, dove lo slang storpia le parole, ma non abbastanza da renderlo incomprensibile. Tutta un'altra storia per **Queensland e Canberra**, dove l'inglese c'è, ma sotto strati di pronunce e parole incomprensibili. 
Per esempio, in Queensland si tende a finire le parole con la **"a"**. Quindi, **"All good?"** diventerà **"All gudda?"**, **"quick"** diventerà **"quikka"** e così via. 
Non vi preoccupate, per capirlo ci vuole solo un po' di pratica!
Partiamo dalle basi della lingua australiana: quando vi saluteranno gli australiani vi diranno **"Hi, how are you?"** o **"Hi, how are you going?"**. Non offendetevi se non aspettano la vostra risposta al come stai o se vi guardano con aria strana quando gli rispondete **"Tutto bene, tu?"** perchè in realtà, questo modo di salutare equivale al nostro **"ciao"**, né più, né meno.
Un altro avvertimento: l'intercalare preferito dagli australiani è **"man"**, che voi siate uomo, donna, bambino, per loro sarete sempre **"man"** e se si crea un rapporto di amicizia potreste addirittura ambire al **"bro"**, al **"mate"** o al **"digger"**.
E quando uscirete da un negozio, se il commesso vi dirà **"See you later"**, non sta flirtando con voi, è solo il loro modo più comune di dire arrivederci.
A differenza di molti posti in Italia, qui le persone sono sempre disponibili e pronte a darvi una mano, quindi se siete in giro per il centro di Sydney con una cartina e l'aria spaesata, per loro sarà normale avvicinarsi e chiedervi se avete bisogno. Non vi spaventate, non vogliono niente in cambio, solo aiutarvi.
Ma torniamo alla lingua, altre espressioni tipiche della lingua australiana sono **"I'm going to give you a fair crack o' the whip."**, che significa darti una buona opportunità, **"Don't come the raw prawn with me!"** che vuol dire "Non farmi passare per stupido!" o **"It's all the way out back of Bourke!"**, quando un luogo si trova davvero lontano, per noi in mezzo al nulla.
Se una persona è **"gobsmacked"** non preoccupatevi, non ha qualche strana malattia,  è solo sorpresa!
Vi capiterà di uscire una sera con degli amici australiani e magari parlare di **"exy tinny"**, birre troppo care, con gente idiota, **"dipstick"** o che si vuole solo rilassare **"veg out"** e dovrete cambiare il posto perchè pieno di "mozzie": zanzare e qualcuno ha alzato troppo il gomito **"wobbly"** e dovrete riportarlo alla sua **"unit"**, appartamento con il **"train"**, che teoricamente è la nostra metropolitana.

**Inglese, certo**, ma tanto distante dalla regale Inghilterra, che ha subito molte influenze dovute alle prime lingue locali: **i vari dialetti aborigeni.**
Una cosa è certa, niente sarà più soddisfacente di riuscire a intraprendere una discussione o una semplice conversazione con un **Aussie Man**!
