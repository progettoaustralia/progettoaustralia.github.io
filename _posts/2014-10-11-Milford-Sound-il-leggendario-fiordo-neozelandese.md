---
layout: post
created: {}
categories: 
  - post
  - "nuova-zelanda"
title: "Milford Sound, il leggendario fiordo neozelandese"
published: true
---

![MILFORD SOUND][1]

Un'atmosfera da film e luoghi magici. Questa è la descrizione perfetta per **Milford Sound**, nel sud della **Nuova Zelanda**. Circondato da cascate, monti e foresta pluviale, il fiordo è anche la casa della più grande popolazione di coralli neri del mondo.

Come tutti i posti magici, anche Milford Sound ha una sua leggenda alle spalle. Si narra che il popolo maori scoprì questo luogo più di 1000 anni fa. Milford Sound fu chiamato **Piopiotahi**, da “piopo” che non solo era un uccello tipico della zona purtroppo ora estinto, ma è anche il creatore del fiordo. Questo ci riporta alla leggenda maori in cui **Maui** cercò di vincere l'immortalità per gli uomini. Non riuscendoci morì e in quel momento proprio un piopo volò in lutto. La divinità **Tu-te-raki-whanoa** decise di dare allora proprio a quel volatile il compito di dar vita al fiordo.

Descritto da **Rudyard Kipling** come **l'ottava meraviglia del mondo**, Milford Sound si può visitare in molti modi diversi, con tour in barca, voli panoramici, oppure seguendo uno dei tanti sentieri che lo circondano. L'ultima novità è una crociera di notte. Si dorme in barca e ci si sveglia la mattina presto per godersi il sole nascere e riflettere sullo specchio d'acqua che vi circonda. **Un'alba a 360 gradi.**
Per i più avventurieri e sportivi, si organizzano anche tour di 3 o 4 giorni per girarsi il fiordo a piedi, esplorando la **Rain Forest** e la sua particolare popolazione oppure tour a livello del mare, in **kayak** con la possibilità di vedere i tanti abitanti marini, non solo pesci strani, ma anche foche, pinguini e spesso delfini. Se invece siete appassionati di **sub**, in estate è anche possibile fare tour subacquei ed entrare completamente a contatto con un mondo marino che normalmente si può trovare solo a 80 metri di profondità. **Perchè?** La risposta è semplice, grazie alla miscela di acqua fredda che proviene dalle cascate e di acqua calda e salata del fiordo.

Milford Sound è solo una piccola parte del **Fiordland National Park**, che comprende anche **Doubtful  Sound**, un altro fiordo meno famoso e più tranquillo. Anche qui puoi trovare animali straordinari, dalle foche ai pinguini spaparanzati sugli isolotti.
Raggiungere il Fiordland National Park è **semplice**. Si può arrivare mediante pullman ed è possibile fare due diversi pass, che vi permetteranno di risparmiare e di godervi l'intero parco.
Il primo si chiama **Flexipass** e comprende tutti i trasporti della zona, tour in giornata e possibilità di accedere alle più famose zone del parco nazionale, come appunto Milford Sound. Il secondo invece si chiama **Flexitrip**. Questo ha validità di 12 mesi e oltre a tutte le opzioni del Flexipass, include anche gli spostamenti a livello nazionale.



  [1]: https://lh6.googleusercontent.com/QU_t8A2spUCKMEBe14UKT-T8wdk_v9IsVvxOqIJY8w=s400 "Crociera sul Milford Sound Wanderer"