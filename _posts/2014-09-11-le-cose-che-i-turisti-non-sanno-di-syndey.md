---
layout: post
title: Le cose che i turisti non sanno di Sydney
categories: 
  - post
  - australia
created: {}
published: true
---

![FUOCHI D'ARTIFICIO SULLA BAIA][1]

La città simbolo dell'Australia non ha solo **spiagge** splendide, **monumenti** inconsueti e un clima **multiculturale** che si respira ad ogni angolo. 
**Sydney** non smetterà mai di stupirvi con i suoi numerosi eventi e iniziative mensili.
Cominciamo con la parte più romantica: ogni sabato sera si possono ammirare fastosi fuochi d'artifcio sulla baia più poetica della città, **Darling Harbour**, magari sorseggiando un bicchiere di vino o mangiando un ottimo piatto di pesce in uno dei ristorantini o locali della zona.
Se invece volete osare un po' di più e dedicarvi una serata all'altezza della situazione, una cena **gourmet** sulla torre più alta di Sydney è la scelta ideale. Un **panorama a 360 gradi** e tutta la città ai vostri piedi sarà la ciliegina sulla torta!

![PASSEGGIATA COOGEE-BONDI][2]

Lasciando la City alle spalle, con qualche minuto di autobus potrete arrivare a **Coogee**, una delle spiagge più belle a pochi minuti dal centro. I pullman partono dalla stazione **Museum**, affianco al **Central Park di Sydney**, **Hyde Park**. Fatevi una passeggiata sulla scogliera che vi porta fino alla famosissima spiaggia di **Bondi**, godendovi il sole e i numerosi surfisti che tutti i giorni si buttano in acqua per allenarsi.
Parlando sempre di spiagge intorno a Sydney con un traghetto che parte da **Circular Quay** potrete arrivare a **Manly**. Il panorama dal traghetto e la vista in mezzo al mare del famosissimo **Harbour Bridge** e dell'**Opera House** renderanno indimenticabili i venti minuti di viaggio.

![PANCAKES ON THE ROCKS][3]

E dopo una giornata sotto il sole, cosa c'è di meglio di uno dei pancake più buoni di tutta la città. Basta passeggiare sul lungo mare, dall'Opera House verso il quartiere **The Rocks**, importante dal punto di vista storico perché il primo fondato quando Sydney era solo una colonia. Tra i vari localini, troverete Pancakes **On The Rocks**, le foto del menù parlano da sole!

![GLEBE MARKET][4]

Un' altro posto che vale davvero la pena visitare se avete una vena vintage è il **Glebe Market**, raggiungibile a piedi o in autobus dalla City. Ogni sabato il quartiere Glebe si riempie dei profumi degli street and healthy food e dei meravigliosi colori dei vestiti e dei quadri in vendita su ogni bancarella. E dopo un giro al mercato, rilassatevi al suono della musica degli artisi di strada sul prato.
Infine ma non per questo meno importante, cari amanti del cinema, a **Darling Harbour** potrete vedere un film dallo schermo più grande del mondo!
Tutto questo ed altro in una delle città australiane in cui non ci si potrà **mai** annoiare!


  [1]: https://lh5.googleusercontent.com/-yjudoudBxLg/U9Cf1dmvBuI/AAAAAAAAAEU/T1qR8fYFsAA/s400/index.jpg "fuochi d'artificio nella baia di Sydney"
  [2]: https://lh4.googleusercontent.com/-HvaokaEvdVc/U9CfTHhPOoI/AAAAAAAAAEI/T5w1neCJ2Mo/s400/coogee.jpg "coogee.jpg"
  [3]: https://lh4.googleusercontent.com/-yQx4c6bQb-k/U9CgKHunDkI/AAAAAAAAAEg/A6Z7T7oHV38/s400/pancake.jpg "pancake.jpg"
  [4]: https://lh5.googleusercontent.com/-lqr9eDrR3R4/U9CggX6rWJI/AAAAAAAAAEw/R8-lU1S1Lm4/s400/glebemarkets.jpg "glebemarkets.jpg"