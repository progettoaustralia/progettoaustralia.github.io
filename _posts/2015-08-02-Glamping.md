---
published: true
layout: post
categories: 
  - post
title: Un turismo alternativo ... una via di mezzo tra natura e lusso
---


## *Glamping, glamping*...una parola, un immenso significato.

Potete immaginare un **turismo di lusso...in tenda**? Dormire in foreste pluviali, nel deserto o nel centro delle più grandi città australiane, ma in mezzo alla natura?
Il gampling, il nuovo turismo che ha preso piede in Europa e in **Australia** lo permette e se siete dei viaggiatori che vogliono provare le brezza di passare una notte nel bel mezzo del deserto, senza però voler rinunciare alle vostre comodità, è ciò che fa per voi.

Andiamo più nel dettaglio..

**Il tredicesimo apostolo della Great Ocean Road**
![]({{site.baseurl}}/images/13.jpg)

Vorreste soggiornare nel bel mezzo della **Great Ocean Road**, senza perdervi lo spettacolo naturale che ha da offrirvi?
A **Pebble Point**, nel Great Oatway National Park, si trovano 5 tende permanenti a due passi dai famosi **12 Apostoli**. Tutte ovviamente dotate di letto king size e bagno a 5 stelle.
L'unica cosa da condividere sarà la cucina e l'area berbecue, dove potrete gustarvi un po' di carne di canguro facendo due chiacchiere con persone che vengono da tutto il mondo per ammirare questi meravigliosi faraglioni.
Considerando che l'alloggio sarà una via di mezzo tra un campeggio e un hotel a 5 stelle, il prezzo non è eccessivo, tra il 140 e i 170 dollari a notte.
E chissà, magari qualche koala potrà venire a salutarvi di notte mentre dormite!

**La casa sull'albero**
![]({{site.baseurl}}/images/ATDW_Large_Landscape__9130322_AE95_RSG13300.jpg)

Un'altra location dove potrete fare il glamping è a **Malanda, Cairns**, nel bel mezzo della **foresta pluviale del nord del Queensland**.
Volete giocare a fare Tarzan e Jane? Questa è la scelta giusta per voi, dato che il **Rose Gum Wilderness Retreat** vi offre delle vere e proprie case sugli alberi.
Qui potrete fare escursioni nelle migliaia di sentieri che la **Wooroonooran Forest** ha da offrirvi. Nei dintorni? Laghi vulcanici, cascate, una delle barriere coralline più belle del mondo e....la cultura aborigena del luogo.
Il costo è di 286 dollari a notte, ma per dormire sugli alberi li vale tutti.

**Tra Kakadu e Mary River**
![]({{site.baseurl}}/images/weblarge_DSC_0018.jpeg)
Da una parte all'altra dell'Australia, dal Queensland al Northern Territory, dalla foresta alle cascate, da Cairns al **Kakadu National Park**.
Vicino a questo famoso parco nazionale australiano, nel **Mary River Wetlands**, a ospitarvi per la notte c'è il **Wildman Wilderness Lodge**, uno dei migliori esempi di alloggio di lusso con un po' di storia, dato che la parte centrale è ancora la vecchia Wrotham Park Station.
Data la sua posizione strategica, il Wildman Wilderness organizza anche tour per conosere bene la zona del Kakadu e del Mary River, dove tra una cascata e un esempio di cultura aborigena, avvisterete qualche coccodrillo.

**A due passi da Sydney**
![1410498472322.jpg]({{site.baseurl}}/images/1410498472322.jpg)

Un ultimo esempio per farvi venire la voglia di provare questa nuova esperienza è una tenda nel bel mezzo della natura... a 10 chilometri da **Sydney**.
Pensereste mai di soggiornare in un parco nazionale a pochi passi dalla città più famosa e caotica di tutta l'Australia? Con il glamping potete. In particolare il **Tandara Luxury Eco Tend** si trova a **Lane Cove River Tourist Park** e vi offre una location isolata da tutto e tutti. Oltre a vista sul fiume dove  praticare sport acquatici come canoa e kayak, potrete rilassarvi in una zona del parco nazionale tutto vostro e se troppo relax dopo un po' vi annoia, prendete la macchina e andate a farvi un giro all'Opera House o una bella cena a Darling Harbour.
Il prezzo di 200 dollari a notte comprende una **vasca a cielo aperto**, dove potrete romanticamente fare il bagno con la vostra metà mentre ammirate l'immenso cielo stellato dell'Australia, un letto king size e la vostra zona barbecue privata.


Per ulteriori informazioni sul camping di lusso australiano visitate il sito: [http://www.greengetawaysaustralia.com.au/glamping-treehouses/](http://www.greengetawaysaustralia.com.au/glamping-treehouses/)

Una nuova moda e un nuovo modo di fare vacanza tutto da scoprire, un contatto a cinque stelle con la natura e con gli animali strampalati dell'Australia.

Vi abbiamo incuriositi? Non esitate a contattarci per saperne di più!
[Scrivici!](http://www.progettoaustralia.it/contatti/)
