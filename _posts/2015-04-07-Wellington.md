---
title: "Wellington: la capitale più a sud del mondo"
published: true
layout: post
categories: 
  - post
  - "new-zeland"
---

## WELLINGTON
_LA CAPITALE PIU' A SUD DEL MONDO_


![Wellington_NZ-cablecar-topview.jpg](/images/posts/Wellington_NZ-cablecar-topview.jpg)


In Nuova Zelanda, questa cittadina non è solo la **capitale più a sud del mondo**, ma è stata anche dichiarata dalla Lonely Planet **“La più piccola capitale cool del mondo”**.
Con i suoi 500.000 abitanti di sicuro non può far paura a una città bella e grossa come Sydney, ma nel suo piccolo è molto interessante da conoscere. 
Considerata anche **la città più sperduta dell'emisfero**, perchè circondata solo da natura, Wellington ha origini maori ed è poi stata rinominata così dai coloni che l'hanno “riscoperta”. 

Certo, il numero limitato abitanti della capitale più a sud del mondo di sicuro non ci stupisce, **dato che solo il 5% della popolazione dell'isola è umana**, mentre per il restante 95% hanno il sopreavvento pecore, pecore, pecore e altri animali unici nel loro genere.
Un esempio è il famoso **Kiwi**, che per noi è il succoso frutto, ma per loro è un uccello molto raro, addirittura simbolo nazionale. E per confonderci ancora un po' le idee, la parola “kiwi” è anche utilizzata per descrivere una persona neozelandese e tutto ciò che caratterizza questa cultura.
Tornando però al volatile, è possibile avvistarlo in uno dei tanti sentieri che si possono intraprendere nel **Rimutaka Forest Park**, un'autentica macchia verde, dove flora e fauna tipici neozelandesi sono all'ordine del giorno.
La piccola città del vento è una bomboniera con il centro costellato di ristoranti e locali, specchi d'acqua per guardare la città da un altro punto di vista e di storia, da quella maori a quella coloniale. 

Parlando appunto di antichità, nella capitale più a sud del mondo si trovano musei assolutamente da visitare come il **Te Papa Tongarewa** riconosciuto mondialmente come museo interattivo a misura di visitatore. Qui si possono trovare tracce della storia **maori**, della geologia e della natura dell'isola. Un altro posto molto curioso è la **City Gallery Wellington**, dove si organizzano non solo mostre maori e di arte del Pacifico, ma anche mostre di artisti internazionali all'avanguardia.
E per essere sicuri di non perdervi nulla, Wellington organizza un tour a piedi dei posti cardine della città, come la **Cattedrale di St. Paul**, autentico esempio di arte gotica e l'antico Palazzo del Governo.

Un luogo perfetto per passare qualche giorno fuori dal mondo, circondato dalla natura. È possibile anche gustarselo dal Wellington **Cable car**, una piccola locomotiva rossa che attraversa tutti i punti d'interesse della città.