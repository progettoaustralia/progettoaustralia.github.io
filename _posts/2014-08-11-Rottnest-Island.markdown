---
layout: post
title: "Rottnest Island, il nido dei ratti"
categories: 
  - post
  - australia
  - isole
published: true
---

![Rottnest Island from the sky][1]

Perché questo titolo? **“Nido di ratti”** è il vero  significato della parola **Rottnest** in olandese, tutto dedicato ai **Quokka**, piccoli marsupiali tozzi e teneri che vivono solo su quest'isola a largo di **Perth**. 

Incuriositi dall'uomo, spesso vi verranno incontro per qualche coccola. Esistono anche dei tour che vi spiegheranno la storia di questi misteriosi animali e vi permetteranno di vederli nel loro habitat naturale. 

Anche se questi piccoli **“gatti selvatici”** come li ha chiamati il primo europeo sbarcato a Rottnest Island, Samuel Volckertzoon, sono già di loro un'attrazione sufficiente per farci un salto, la storia di questo posto è talmente controversa e interessante che è degna di essere conosciuta.

![Un piccolo esemplare di Quokka][2]

Prove scientifiche dimostrano che prima dell'arrivo dei famigerati europei, comunità aborigene vivevano sull'isola, la cosa misteriosa però è che al loro sbarco non se ne trovarono **insediamenti**.

Trasformata in una **prigione** per aborigeni per anni, Rottnest Island ha tracce molto chiare della loro cultura come il cimitero a Thomson Bay o i fari, che secondo la storia, sono proprio stati costruiti da questa povera popolazione quando erano ancora imprigionati.

Diventata finalmente un sito turistico, ora l'isola è un mix perfetto di attività per i più grandi e per i più piccini, come nuotare tra le **acque cristalline** delle baie, fare **snorkeling** tra migliaia di specie diverse di pesci, avvistare delfini, foche, balene e leoni marini, pescare o andare in **bicicletta**. 

E per gli amanti delle camminate, ci sono dei sentieri che vi permetteranno di scoprire angoli remoti e paradisiaci dell'isola.

![Il panorama dalla spiaggia di Rottnest Island][3]

Raggiungerla è davvero semplice. Potete prendere il consueto **traghetto**, **l'aereo** o, se vi piace l'idea di una mini vacanza galleggiantela, la **vostra barca personale**!

Il mezzo più comune è il traghetto, che si può prendere da **Perth City** (90 minuti) , **North Fremantle**, a **Rous Head** o **Fremantle** a Victoria Quay, con 25 minuti di navigazione e a Hillarys Boat Harbour nel nord di Perth (45 minuti).
Prenotarlo è davvero **semplice**! Basta andare in uno dei due centri dedicati al trasporto per Rottnest Island.


 
  


  [1]: https://lh4.googleusercontent.com/4QUvlrxfm276QtKrNIQj0SA5MtV6vDXxXqP90lAhlw=s400 "ROTTNEST ISLAND"
  [2]: https://lh4.googleusercontent.com/s3UytjWRYhxlux7nzT8w7BkAXPH_mtPqL88jBkRZBA=s400 "Quokka"
  [3]: https://lh4.googleusercontent.com/4dJzUX3SNOqidTeus_Zw28D8PCVwzQRD4O6d3eIKyw=s400 "veduta di una spiaggia dell'isola"