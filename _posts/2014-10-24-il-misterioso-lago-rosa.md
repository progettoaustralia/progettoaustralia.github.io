---
layout: post
categories: 
  - australia
  - post
title: il misterioso lago rosa
published: true
---

![Il lago rosa di Hillier][1]

Dove puoi trovare un lago **completamente rosa** a pochi passi dal mare? Ovviamente in Australia. Il famoso lago **Hillier** si trova sull'isola di **Middle Island**, la più grande dell**'Arcipelago Recherche** nel sud ovest del continente.
Questa impronta rosa senza affluenti degna di **Big Foot** si estende dalla foresta fino a pochi metri dall'oceano. 
Teoricamente non è una novità assoluta, perché di laghi rosa in giro per il mondo se ne possono trovare altri, come il lago **Hutt** nel West Australia, il lago Retba nel Senegal o las Salinas de Torrevieja in Spagna. 
La differenza è che tutti gli altri laghi si sa che devono la loro colorazione a una particolare alga chiamata **Dunaliella** salina, il lago Hillier **no**! 
Come il lago di Lockness in Scozia un mistero si aggira sulle acque colorate di questo lago, dato che la colorazione accesa rimane intatta anche se travasata in un altro contenitore.
Ovviamente gli scienziati hanno provato a dare una spiegazione a tutto questo e sono arrivati a due intuizioni **non ancora confermate**. La prima prevede la presenza della nostra alga Dunaliella Salina, ma questo non spiega perché l'acqua continui a essere fucsia anche in altri contenitori, la seconda invece prevede la possibile presenza di **piccoli batteri** che potrebbero fare reazione con la salinità del lago.
Incuriositi? Per visitarlo esistono dei tour che partono da **Esperance** e ti portano sul luogo!

  [1]: https://lh6.googleusercontent.com/oTGuh782qBA0zpzJ9V3XsQoIw5dzlJnFARhwjHixpg=s400 "Lake Hillier, il lago rosa"