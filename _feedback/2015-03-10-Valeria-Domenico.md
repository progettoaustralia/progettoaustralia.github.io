---
layout: feedback
published: false
title: commento Valeria e Domenico
---

## Commento Valeria & Domenico

Ciao Paola,

è già passato un mese dal nostro indimenticabile viaggio di nozze ma i ricordi e le emozioni sono vividissimi!! Nonostante le difficoltà iniziali dovute alle nostre esigenze lavorative, siamo finalmente riusciti ad organizzare questo viaggio fantastico stando comodamente seduti davanti al pc. La scelta di posticipare il viaggio a dicembre, dopo circa 5 mesi dal matrimonio, si è rivelata alla fine azzeccatissima! Abbiamo potuto goderci l'Australia in estate, assaporare le emozioni indescrivibili del Capodanno a Sydney con i suoi fuochi mozzafiato, immergerci nella bellissima barriera corallina e nuotare con il buffo pesce Wally, percorrere in auto (che esperienza la guida a destra!) la Great Ocean Road con i suoi magnifici scorci arrivando fino alla selvaggia Kangaroo Island, attraversare il caldissimo e sacro Red Centre e rilassarci nell'incontaminata Lord Howe!!!

Potremmo scrivere per ore ma pensiamo non esistano aggettivi abbastanza vigorosi per poter descrivere a pieno le emozioni provate in una tale avventura. Siamo quasi stupefatti di noi stessi per quanti luoghi siamo riusciti a visitare...Quanti aerei abbiamo preso in 25 gg, forse 9 0 10, non importa perchè ne è valsa sicuramente la pena!

In conclusione possiamo dire che il nostro viaggio in Australia è stata un'esperienza indimenticabile. Porteremo sempre nel cuore la simpatia e la disponibilità della gente che abbiamo incontrato, le meraviglie della natura incontaminata e la cultura magica dei popoli aborigeni. I nostri occhi e la nostra memoria son carichi dei colori, dei cieli, dei tramonti, delle piante, degli animali di questa terra meravigliosa e così particolare rispetto agli altri continenti.

Tutto questo è stato possibile grazie a Progetto Australia e soprattutto grazie a te Paola che con la tua pazienza e professionalità hai organizzato un viaggio perfetto e dato ottimi suggerimenti, in primis quello di noleggiare l'auto per percorrere in piena autonomia la Great Ocean Road ed il Red centre. 

Questo è stato soltanto un arrivederci perchè l'Australia e gli australiani sono rimasti nel nostro cuore!

Grazie di cuore a te e a tutto il tuo staff!

A presto,

Valeria e Domenico!!
![gallery-cape-tribulation.jpg](/images/gallery-cape-tribulation.jpg)



